कई साल पहले एक भारतीय सेठ के साथ मुलाक़ात हुई थी. सजा-धजा नौजवान आदमी.
मैंने पूछा क्या करते हो? उसने बताया कि वह फ़िल्में बनाता है. मैंने पूछा, "प्रोडूसर हो?" उसने एक बड़ी सारी कंपनी का नाम बताया और कहने लगा, "जो लोग फ़िल्में प्रोड्यूस करते हैं मैं उन पर पैसे लगाता हूँ. मैंने कहा कि आप को तो बहुत सारे स्क्रिप्ट पढ़ने पड़ते होंगे क्योंकि हर तीसरा आदमी आईडिया लिए घूमता है."
उसने कहा कि यह काम तो पेचीदा है पर मैंने इसका सीधा सा फार्मूला बनाया है.
मैंने पूछा, "वो क्या?" उसने कहा कि प्रोड्यूसर उसके पास स्क्रिप्ट लेकर आता है और वह पढ़ते नहीं बल्कि सीधे पूछ लेते हैं कि क्या इस फ़िल्म में अक्षय कुमार है?
अगर वह बताए कि हां तो वह कहता है कि यह लो पैसे और जाकर फिल्म बनाओ. अगर वह बताए कि स्क्रिप्ट में अक्षय कुमार नहीं हैं तो वह उनको कहते हैं कि घर जाइए और जब स्क्रिप्ट में अक्षय कुमार डाल लें तो मेरे पास वापस आइएगा.
आपको ये भी रोचक लगेगा
'ओबामा अंग्रेज़ी में मोदी को तू कैसे कहते होंगे'
सनी देओल: बेताब से बीजेपी तक
मैं किसी पार्टी के लिए प्रचार नहीं करता: आमिर ख़ान
प्रकाश राजः इस देश में चुनाव धंधा बन चुका है
उसने बताया कि यह फॉर्मूला अभी तक तो काफ़ी कामयाबी से चल रहा है. मैंने समझा कि सेठ मेरे साथ मज़ाक कर रहा है.
पिछले दिनों मैंने भारत के प्रधानमंत्री मोदी साहब का एक इंटरव्यू देखा, ऐसे लगा कि यह फार्मूला अब मोदी जी के पास भी पहुंच गया है. मोदी जी पांच साल तक वज़ीरे-आज़म रहे हैं.
न कोई प्रेस कांफ्रेंस, ना कोई इंटरव्यू. अब चुनाव के बीच में एक लंबा इंटरव्यू और वह भी अक्षय कुमार को. साथ में दावा भी कि यह इंटरव्यू ग़ैर-सियासी है.
'ओबामा अंग्रेज़ी में मोदी को तू कैसे कहते होंगे'
मोदी का 'नॉन पॉलिटिकल इंटरव्यू' लेने वाले अक्षय कुमार की पूरी कहानी
दुनिया के सब से बड़े चुनाव के दरमियान इंटरव्यू देना और कहना कि यह ग़ैर-सियासी है. यह तो वैसे ही है कि हिन्दोस्तान-पाकिस्तान का दोस्ताना मैच ना करवा लें या एक पुर-अमन जंग का हो जाए या एक पुर-सकून सा, पोला सा कत्ल-इ-आम ना कर दें.
लाहौर वाले इस मौके पर कहेंगे, "बड़ा आया ग़ैर-सियासी."
इमेज कॉपीरइटANI
मैंने इतना सियासी इंटरव्यू नहीं देखा, जिसमें पांच साल हकूमत करने के बाद बंदा कह रहा हो, "मेरी सियासत को भूल जाओ, मेरी शक्ल-ए-आम देखो. यह याद रखना कि मैं ग़रीब का बालक था, मैं तो आम चूसता-चूसता चला था और वज़ीरे-आज़म बन गया, मुझे वोट दे दो. "
"मैं तो कंधे पर थैला डाल कर अकेला ही देश की सेवा करने चला था, पता नहीं वज़ीरे-आज़म किसने बना दिया. मेरा तो कोई बैंक अकाउंट भी नहीं होता था. मैं भी आप की तरह मीठे लतीफ़े सुना सकता हूँ. लो सुनो, जब से वज़ीरे-आज़म बना हूँ, आप के लिए इतनी मेहनत करता हूँ कि माँ के साथ उठने-बैठने का भी टाइम नहीं मिलता."
क्या कहते लाहौरी?
यहां कोई लाहौरी फिर कहता, "जो अपनी माँ का ना हुआ वो किसी और का क्या होगा?"
पूरे इंटरव्यू में बग़ैर वोट मांगे मोदी वोट मांगते रहे कि अगर मेरी पचपन इंच की छाती को वोट नहीं देना हो, अगर मेरे धर्म के साथ युद्ध पसंद नहीं आए, अगर मेरे पाकिस्तानी विरोधी होने पर कोई शक है तो फिर भी मुझे ग़रीब का बालक समझ कर वोट डाल दो.
मेरे साथ देखो कौन बैठा है? अक्षय कुमार. यह पचास साल से ज़्यादा का हो गया है, अब भी अगर हाई स्कूल के लड़के की वर्दी पहन कर पर्दे पर आ जाए तो आप ताली बजाते हो और फिल्म सुपरहिट हो जाती है. मेरा नहीं तो इसका ही ख़्याल कर लो.
अक्षय कुमार पूरे इंटरव्यू में मोदी को कभी प्यार से और कभी शर्मा कर ऐसे देखें जैसे एक फिल्म में रवीना टंडन को देख रहे थे. मुझे फिल्म का नाम याद आ गया, 'मोहरा'.
मुझे लग रहा था कि अभी यह सर पर रुमाल बांध कर मोदी का हाथ पकड़ कर गाने लगेंगे, "तू चीज़ बड़ी है, मस्त-मस्त." अगर वो सचमुच ऐसा कर देते तो मैं सचमुच इसे ग़ैर-सियासी मान लेता.
इमेज कॉपीरइटANI
मोदी ने इंटरव्यू तो नहीं दिए पर 'मन की बात' के नाम से भाषण तो बड़े-बड़े देते रहे हैं. आवाम को 'मन की बात' करने का मौका तो पांच साल बाद ही मिलता है.
यहां पर कराची के मुहावरे के मुताबिक 'मोदी तो खुद ही एक पूरी फिल्म हैं'. अब उन्होंने इसमें अक्षय कुमार को भी डाल लिया है. सेठ के फॉर्मूला के मुताबिक फिल्म हिट होनी चाहिए. बाक़ी तो वोटर्स की मनमर्ज़ियाँ. रब्ब राखा.
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
बीबीसी न्यूज़ मेकर्स
चर्चा में रहे लोगों से बातचीत पर आधारित साप्ताहिक कार्यक्रम
सुनिए
मिलते-जुलते मुद्दे
नरेंद्र मोदीअक्षय कुमारलोकसभा चुनाव 2019
इस खबर को शेयर करें शेयरिंग के बारे में
ईमेल
सबसे ऊपर चलें
संबंधित समाचार
क्या प्रधानमंत्री नरेंद्र मोदी की पश्चिम बंगाल रैली की है ये वायरल तस्वीर? फ़ैक्ट चेक
18 अप्रैल 2019
प्रधानमंत्री मोदी ने गुजरात की चुनावी रैली में ये क्या कह दिया - फ़ैक्ट

आईएस नेता 'बग़दादी का' नया वीडियो सामने आया
1 घंटा पहले
इस पोस्ट को शेयर करें Facebook इस पोस्ट को शेयर करें Messenger इस पोस्ट को शेयर करें Twitter इस पोस्ट को शेयर करें ईमेल साझा कीजिए
इमेज कॉपीरइटAFP
इस्लामिक स्टेट समूह ने एक वीडियो जारी किया है जिसमें दावा किया गया है कि वीडियो में नज़र आ रहा व्यक्ति अबु बक़र अल-बग़दादी है. यदि इस वीडियो की सत्यता की पुष्टि हो जाती है तो बीते पांच साल में बग़दादी का ये पहला वीडियो होगा.
बग़दादी को आख़िरी बार जुलाई 2014 में देखा गया था. नए वीडियो में बग़दादी ने माना है कि इराक़ में इस्लामिक स्टेट का आख़िरी गढ बाग़ुज़ उनके हाथ से निकल गया है.
ये वीडियो इस्लामिक स्टेट के मीडिया नेटवर्क अल-फ़ुरक़ान पर पोस्ट किया गया है. वीडियो अप्रैल में पोस्ट किया गया है, लेकिन ये नहीं मालूम कि इस वीडियो को रिकॉर्ड कब किया गया.
इस वीडियो में बग़दादी ने बाग़ुज़ के साथ-साथ श्रीलंका में ईस्टर संडे के मौके पर हुए हमलों के बारे में भी बात की है.
समाचार एजेंसी रॉयटर्स के मुताबिक, बग़दादी का कहना है कि इराक़ी शहर बाग़ुज़ में हुए इस्लामिक स्टेट के पतन का बदला लेने के लिए श्रीलंका में ईस्टर संडे के मौके पर हमले किए गए.
आपको ये भी रोचक लगेगा
श्रीलंका सीरियल धमाके से जुड़ी 10 बातें जो अब तक पता हैं
क्राइस्टचर्च की मस्जिद पर हमला करने वाला शख़्स कौन है?
#Christchurch: अकेले शख़्स ने किया पूरा हमला, क्या था मक़सद
श्रीलंका के प्रधानमंत्री: धमाकों से जुड़े इंटेलिजेन्स की मुझे कोई जानकारी नहीं थी
हालांकि इस वीडियो की पुष्टि नहीं हो पाई है.
बीबीसी के रक्षा मामलों के संवाददाता फ्रैंक गार्डनर के मुताबिक, इस वीडियो का उद्देश्य ये बताना है कि हार के बाद इस्लामिक स्टेट ख़त्म नहीं हुआ है और अपने सिर पर ढ़ाई करोड़ अमरीकी डॉलर के इनाम के साथ उसके नेता अबु बक़र अल-बग़दादी अभी भी ज़िंदा है और पकड़ से बाहर है.
मूल रूप से इराक़ के रहने वाले बग़दादी का असली नाम इब्राहिम अव्वाद इब्राहिम अल-बदरी है. पिछले साल अगस्त में उनकी आवाज़ एक ऑडियो के ज़रिए सामने आई थी.
बीबीसी के मध्यपूर्व संवाददाता मार्टिन पेशेंश का कहना है कि तब ऐसा लगा था कि बग़दादी ने इस्लामिक स्टेट को हुए नुकसान से ध्यान हटाने की कोशिश की है.
लेकिन 18 मिनिट के ताज़ा वीडियो में बग़दादी का कहना है, ''बाग़ुज़ की लड़ाई ख़त्म हो चुकी है. इस लड़ाई के बाद बहुत कुछ होना बाक़ी है.''
इमेज कॉपीरइटAFP
कुछ वर्ष पहले इस्लामिक स्टेट उस वक्त अपने चरम पर था जब इराक़-सीरिया सीमा के एक बड़े हिस्सा पर उनका नियंत्रण था.
लेकिन साल 2016 में और उसके अगले साल, इराक़ का मोसुल उसके हाथ से निकल गया. साल 2017 के अक्तूबर में सीरिया के रक़्क़ा से भी उन्हें खदेड़ दिया गया था.
कुर्दों की अगुवाई वाली सीरियन डेमोक्रेटिक फोर्सेज़ का दावा है कि इराक़ का बाग़ुज़ शहर भी अब उनके नियंत्रण में है.
कौन है अबू बक़र अल-बगदादी?
इमेज कॉपीरइटAFP
बताया जाता है कि बग़दादी का जन्म साल 1971 में इराक़ के बगदाद शहर के उत्तर में स्थित समारा में हुआ.
कुछ पुरानी रिपोर्टों के मुताबिक़, साल 2003 में जब अमरीकी सेनाएं इराक़ में दाख़िल हुईं, तब तक बग़दादी शहर की एक मस्जिद में मौलवी हुआ करते थे.
साल 2014 की रिपोर्टों के अनुसार, इस्लामी चरमपंथी संगठन इस्लामिक स्टेट इन इराक़ एंड अल-शाम (आईएसआईएस) ने इराक़ और सीरिया में अपने कब्ज़े वाले इलाक़े में 'ख़िलाफ़त' यानी इस्लामी राज्य की घोषणा की थी.
संगठन ने अपने मुखिया अबू बक़र अल-बग़दादी को 'ख़लीफ़ा' और दुनिया में मुस्लिमों का नेता घोषित किया था.
ये भी पढ़ें-
'लादेन के सच्चे वारिस हैं बग़दादी'
'मारा गया' अबू बक़र अल-बगदादी का एक बेटा
(बीबीसी हिन्दी के एंड्रॉएड ऐप के लिए आप यहां क्लिक कर सकते हैं. आप हमें फ़ेसबुक, ट्विटर, इंस्टाग्राम और यूट्यूब पर फ़ॉलो भी कर सकते हैं.)
बीबीसी न्यूज़ मेकर्स
चर्चा में रहे लोगों से बातचीत पर आधारित साप्ताहिक कार्यक्रम
सुनिए
मिलते-जुलते मुद्दे
इस्लामिक स्टेट
इस खबर को शेयर करें शेयरिंग के बारे में
ईमेल
सबसे ऊपर चलें
टॉप स्टोरी
मोदी के इस इंटरव्यू को गै़र सियासी मान लेता अगर...
भारत के प्रधानमंत्री नरेंद्र मोदी के साथ अक्षय कुमार के इंटरव्यू की ख़ूब चर्चा हो रही है, मोहम्मद हनीफ़ का ब्लॉग.
30 अप्रैल 2019
बर्ख़ास्तगी से मोदी के ख़िलाफ़ उम्मीदवारी तक
30 अप्रैल 2019
वाह वार्नर, जाते-जाते जिता गए हैदराबाद को
30 अप्रैल 2019
विज्ञापन
ज़रूर पढ़ें
लोकसभा चुनाव 2019: प. बंगाल में 76% तो कश्मीर में 10% मतदान
जहां हुआ था इंसान का पहला हार्ट ट्रांसप्लांट
श्रीलंका ब्लास्टः एक हफ्ते बाद क्या हैं हालात?
पेप्सिको का किसानों पर करोड़ों का दावा
ओवरटाइम से 270 कर्मचारियों की मौत
सचिन नहीं लेते मुंबई इंडियन्स से कोई पैसा
पाकिस्तान में महंगाई की मार से कौन परेशान?
'इंसाफ़ गुजरात में मिलता तो ज़्यादा ख़ुशी होती'
राहुल-प्रियंका मुलाकात का वीडियो वायरल
सबसे लोकप्रिय

तेज़ बहादुर के वीडियो पर बीएसएफ ने क्या कहा
अतिम अपडेट: १० जनवरी २०१७
IPL 2019: वाह वार्नर, जाते-जाते जिता गए हैदराबाद को
आईएस नेता 'बग़दादी का' नया वीडियो सामने आया
मोदी के इंटरव्यू को गै़र सियासी मान लेता अगर...: ब्लॉग
तेज बहादुर यादव: बीएसएफ़ के बर्ख़ास्त जवान से मोदी के ख़िलाफ़ उम्मीदवारी तक
वाराणसी: मोदी को चुनौती दे रहे अजय राय क्या कांग्रेस के ख़िलाफ़ बोले?
ईरान और अमरीका की 'लड़ाई' में पिस जाएगी सारी दुनिया?
ममता के 40 विधायक भाजपा के संपर्क में: मोदी
इंडोनेशिया अपनी राजधानी क्यों बदलना चाहता है
तो क्या अब नहीं बिकेगा जॉन्सन एंड जॉन्सन बेबी शैंपू?